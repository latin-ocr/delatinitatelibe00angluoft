DE LATINITATE PEREGRINATIONIS AD LOCA SANCTA Β vn

cum omnia quae quoquo modo in Peregrinatione adnota-
tione digna esse uiderentur diligenter excerpsisset‚ nihil
explicuit ac ne quicquam quidem explicare temptauit : hoc
erat tamen opus, cum, indicibus a doctissimo uiro P. Geyer
in editione accuratissime confectis, (( studium )) quae
mera esset descriptio et enumeratio in irritum caderet. Nc
mireris ergo commentatorem anonymum, in ephemeride
a Wolfssinio edita¹ scripsisse praecipuas quaestiones scrip-
torem nullo modo aggressum esse. ⁷
Itaque ad rem transeamus. Praecipuos libros² quos
attenta manu uersaui in indice qui subsequitur in unum
congestos inuenies. Ex multis eorum magnam me perce-
pisse utilitatem immcrito negauerim. Quanto uero maio-
rem perceperim ex his praecipuis duobus libris quos
H. Goelzer de Hieronymi Sermone, tu autem de Sermone
Gregorii Turonensis scripsisti alii uiderint. De quibus quid
sentiam duae res impediunt quin apertius dicam : te enim
ea esse mente satis noui quae laudes uanas et inanes exis-
timet et a se omnino remoueat3 de illo quidem et idem

ι. A. L. L⁸⁷ XIII, 592.

2. Nonnullos eorum quanti faciam sit uenia paucis dicendi. Recentissime
doctus uir Valentin de doctrina Sancti Prosperi Aquitani et eleganter dis-
seruit et miram scientiam rerum illius temporis ostendit. Quae uero de
sermone scriptoris produxit aut nullius ea esse momenti ipse non sensit
aut etiam ridicula, quadam rhetorica arte, a qua res maxime abhorrere debet,
adhibita⁷ exposuit. Multo diligentius de Sermone Marcelli Empirici disseruit
doctus uir S Chabert et idem recentissime noua de eodem scripsit (in Αηη.
de l'Universile' de Grenoble, 1901) : sed apud eum quoque frustra requiras
omnia quaein uerbis cum litteris suffixis informandis, quac in usu prae-
positionum adnotatione digna esse uideantur. Adde quod saepius, ct in
primis in recentiore libello, quasi incunabula domestici sermonis iam apud
Marcellum informata esse salso existimauit. Fredegarii Chronicorum lin-
guae quid sit proprium dilucide diligenterque exposuit nuper doctus uir
llaag: multa uero ab co praeterita3 quaedam ctiam malc explanata sunt,
ut ipse demonstraui (cs. infra, ind. libr. sub nominc Haag.) Recentissimc
denique doctus uir Bellangcr Sermonem Antonini Placentini attente pers-
· crutatus est et aliquid noui ad latinam linguam qua usi sunt Itali
VI0 saeculo attulit. Non satis multa tamen exempla, mco quidem iudicio,
e ceteris « italis =› scriptoribus ad rem clarius explanandam excerpsit.

