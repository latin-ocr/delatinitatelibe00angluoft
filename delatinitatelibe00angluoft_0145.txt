CONCLVSIO

Cum hactenus, in singulis grammaticae partibuSâ€š quae
Etheriae peculiaria esse uiderentur diligenter pro parte
subnotauerimus, operae forsitan pretium sit quae adhuc
quasi disiecta dispersaque iacent in unum congerere. Ita
exempla quae quandam uim tenent in meliore lumine tum
collocabimus, tum ex his collectis iterumque perpensis cer-
tam conclusionem informare conabimur. Quid enim sit
Etheriae et nonnullis eiusdem temporis scriptoribus com-
mune, quibus rebus sermo eius distingui possit, quanti sint
momenti hae nouae res ad hispanicam quam dicimus lati-
nitatem melius noscendam, hoc nouum et ultimum opus
aggressuri sumus.

Quae adhuc scripsimus si quis attente perlegerit et idem
romanarum linguarum scientiam uel modicam tenuerit,
haud difficile animaduertet non omnia quae obseruauimus
in romanas linguas transiisse3 multa, euoluentibus annis,
omnino euanuerunt. Quid uero in hispanicam proprie
transiit?

Multa quidem in Peregrinatione desiderantur quae ad
rem explanandam essent utilia. Breuis enim cum sit libel-
lus, non pauca uel uerba uel uerborum coniunctiones
desunt. Sed,ut ad a phoncticam )) redeamus, hoc unum, in
ea parte, pro certo habendum est scripturam codicis cum
reliquis eiusdem temporis monumentis Hispaniae, et in

