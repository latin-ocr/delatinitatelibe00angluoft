PROOEMltM XV

peculiare quo inter ceteras distingueretur: quod clarius
appareat, si eam cum Baetica, ante Christum natum iarn
longe a Romanis exculta, conferas.

Ea est barbaries quae cum barbarie nullius scriptoris eius-
dem temporis comparari possit. In inscriptionibus tantum
exempla occurrunt quae cum multis locis e peregrinatione
excerptis conferre liceat. Eas igitur praecipue in medium
esse uocandas liquet. Quod eo facilius fiet quod nuperrime
doct-us uir Carnoy libellum magnae auctoritatis de re
digessit1. Id unum desiderandum, quod rem non latius
protulit et syntaxim simul ac uocabula aut neglexit aut
neglexisse uidetur·³. Attamen eo libro, in prima huius dis-
quisitionis parte, attente utemur. Eo attentius quod fere
nullus eiusmodi scriptus est, quod quidem ad llispanicam
latinitatem, sit uenia uerbi, spectat.

Scriptores sunt innumeri quorum sermonem cum ser—
mone Etheriae conferre licet, in Hispania enim haud
minus quam in Gallia Italiaue primis post Christum saeculis
litterae latinae floruerunt. Sed quam irritus sit hic labor,
quod quidem ad rem nostram spectat, iam liceat dicere.
Non hic propositum est omnia quae propria esse uideantur
latinae linguae qua usi sunt Hispani in unum congerere et
grammaticam hispanicae quam dicimus latinitatis conscri-
bere. Satis sit sermonem Etheriae cum sermone eorum
qui in Hispania nati eodem tempore fuerunt, horum prae-
cipue quorum lingua barbarius rusticiusque sonat, conferre.
ln quo monumenta quoque anonyma relata aliquam uim
tenent-3. Inter scriptores eos potius euoluendos existimo qui
in eadem regione qua Etheria nati sunt, uelut Idafius,
Fructuosus; in quibus Valerius abbas eminet, quippe qui
Etheriae peregrinationem penitus nouerit et scriptorem
magna admiratione prosequatur et idem tam inculto

ι. Carnoy, Le latin d'Espayne. Cf. indicem bibliographicum.

2. ld enim nondum compertum est utrum rem latius prolaturus sit
Carnoy necne.

3. Velut concilia, libri liturgici, Lex Wisigothorum.

