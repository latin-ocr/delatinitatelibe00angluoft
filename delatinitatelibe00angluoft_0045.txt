CAPVT III

De Formis.

A. DE DECLINATIONIBVS

Hanc rem tripertito tractari nemo mirabitur, cum de
declinationibus nominum latinorum, graecorum, hebrai—
corum acturi simus; quorum primis studere maioris esse
momenti quam ceteris cuiuis consentaneum est; sed pauca
in eis reperias quae sermoni quo Etheria usa est propria
esse uideantur; pleraeque mendae et apud alios temporis
scriptores occurrunt.

Ceterum de cuiusque declinationis formis disserere,
quippe quae raro satis in libello reperiantur, cum nobis
haud opportunum esse uideretur, eas omnes, dum de casu
quoque disceptatur, quasi in unum congessimus.

Accvsmwvs smevmms. — Quo loco de m obmutescente
disseruimus¹ confusionem quandam in hoc casu euenisse
animaduertimus; quo fit ut, cum haec exempla legas t post
biduo, 68, ἀς per triduo, 76, 3o; ante sole, 80, 16, etc.
quosdam turpes soloecismos eis inesse credas. Re uera,
postquam obmutuit m, in illis quidem nominibus quorum
accusatiuus in -em, -ίηι, -am, cadit, casus ille accusatiuus
ablatiuo‚ in ceteris contra nominibus datiuo similis factus
est. De quo cum iam in primo capite satis scriptum sit,
iam ad nouam rerum seriem explanandam ire pergamus.

1. Cf. supra, p. 13 sq.

